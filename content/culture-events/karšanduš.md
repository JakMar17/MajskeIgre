---
title: Karšanduš
date: 2024-05-20T19:01:38.086Z
imageUrl: /img/33456.jpg
events:
  - time: 17:00
    title: "DrogArt: Izpitni doping"
    description: >-
      Mnogim študentom_kam priprava na izpite, pisanje seminarskih nalog in
      opravljanje drugih študijskih obveznosti povzroča veliko stresa. V
      kombinaciji z obštudijskimi dejavnostmi in pritiskom za doseganje čim
      boljših rezultatov oz. ocen je občutek preobremenjenosti lahko še toliko
      večji. S stresom in pritiski se študenti soočajo na različne načine,
      nekateri se za pomoč pri učenju odločijo za uporabo psihoaktivnih
      substanc, s katerimi želijo doseči boljše miselne in učne sposobnosti. \

      Katere substance se za ta namen najpogosteje uporabljajo, kakšne so posledice njihove uporabe, ali so zares učinkovite in kako lahko zmanjšamo škodo, če se odločimo za uporabo bodo teme predavanja, ki ga organizira združenje DrogArt.
    imageUrl: /img/nootropiki.jpg.webp
    location: Menza Rožna Ku'hna (mala kulturna dvorana)
  - time: 18:30
    title: Amy's escape
    description: Amy's Escape smo Janez, Jernej, Niko in Žan. Naša glasba se
      sprehaja od težkih balad s pomenljivim besedilom, pa do hitrih in udarnih
      ritmov s pridihom frustracije. Ne zavzemamo oz. omejujemo se z določenim
      žanrom, različne glasbene vplive združujemo v harmonično celoto, a vsi
      naši komadi imajo na koncu neko skupno noto, ki jo najlažje in najhitreje
      opišemo kot alt rock. Smo mešanica tega in onega, kjer se vsak lahko najde
      in prepusti ritmu glasbe.
    imageUrl: /img/promo-foto1.jpg
  - time: 20:00
    title: Podelitev medalj
    description: |-
      Razglasitev zmagovalcev ter podelitev nagrad za naslednje športe: 

      **Badminton, Namizni tenis, Beerpong, Poker**
  - time: 20:15
    title: Mojstri pasivne agresije
    description: Mojstri pasivne agresije so glasbeni trio, nastal nekje na poti iz
      Mozirja v sosednje Nazarje. Skozi dva kraja, ki na zemljevidu slovenskega
      modernega rocka nimata večje prepoznavnosti, je tokrat potegnil veter, ki
      se ne obrača po vseh nujnih zakonitostih, ampak piha skozi špranje,
      kolikor je to mogoče nedorečenega v tej glasbeni kategoriji. Spogledujejo
      se predvsem z rokovsko enostavnostjo in punkovsko iskrenostjo.  Zasedba,
      ki je po arzenalu minimalistična (boben, bas in kitara), ustvarja precej
      masiven zvok, ki daje kanček prednosti ritmu pred melodijo in ga na
      momente zanaša v funk. Zdi se, da si fantje želijo plesa. Pa ne pasivno
      agresivnega plesa z vsemi mogočimi maskami, ki si jih ljudje lahko
      nadanemo, ampak iskrenega, divjega, preprostega plesa, ki spaja človeške
      duhove od začetka civilizacije.
    imageUrl: /img/mpa_foto-2.jpg
  - time: 21:30
    title: UM & KUNA
    description: >-
      Kdo sta UM & KUNA?


      Gre za prekaljena freestyle mačka, ki to formo improviziranja uporabljata za izražanje svoje kreativnosti, čustev, problemov, zafrkancij in vsega kar pride zraven, prosti slog pa je njuna spontana specialiteta. Kaj če bi nekdo naredil pesem posebej za vas? Ali pa mogoče za vašo sodelavko, sosedo, brata, strica? Bi radi slišali battle med Božičkom in Slavojem Žižkom ali pa med avokadom in feferonom? Kako kul bi bilo, če bi nekdo naredil himno vašemu podjetju? Ali pa mogoče komad o tem, kako ste enkrat kot otrok poskusili pojesti palčko za čiščenje ušes?


      Vse je možno na UM & KUNA freestyle showu, kjer nastajajo komadi na licu mesta, temo pa določite prav vi – publika. UM & KUNA bosta vzela vaš predlog ali idejo in iz tega razvila povsem nov, enkraten, neponovljiv komad.
    imageUrl: /img/346089722_774874737532130_3232023553656348497_n.jpg
---
