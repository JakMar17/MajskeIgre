{
  "description": "### Kulturni otoček\n\nKulturni otoček je prostor, kjer se zabavamo, sproščamo, ustvarjamo, izvemo marsikaj novega in spoznamo cel kup zanimivih ljudi. Koncerti znanih in manj znanih ustvarjalcev so le začetek odkrivanja kulturnega sveta Majskih iger. Vabimo vas v svet stand-upa, razstav, družabnih iger, plesa, petja, dobrih rim, potopisov, filmskega večera pod zvezdami, poezije, zanimivih delavnic in razgibalnic. Vse to v prijetnem ambientu na trati pod bujnimi krošnjami dreves in zvezdnim majskim nebom. Naj vas zaziba in zapelje maj, študentski kulturni mesec.\n\nLetos vas že petnajsto leto zapored vabimo na raznolika doživetja Kulturnega otočka na zelenici za domom III v študentskem naselju Rožna dolina."
}