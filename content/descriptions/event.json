{
  "sportImage": "/img/347430057_762016265575601_3888092211855349025_n.jpg",
  "sportDescription": "Vsako leto je organiziranih preko **30 različnih športnih tekmovanj**, na katerih se lahko pomeriš tudi ti. Skupno se dogodkov udeleži preko **2.800** aktivnih tekmovalcev in preko **5.000** udeležencev.  Ni važno ali si amater ali profesionalec.\n\n\\\n**Pridi, sodeluj in zmagaj tudi ti!**\n\nŠporti se odvijajo po vsej Ljubljani, največ pa se jih izvaja v Rožni dolini. Med najbolj obiskanimi so: odbojka na mivki, mali nogomet, briškula, paintball in beer pong. Vsako leto pa dodamo tudi nove športe iz različnih področij, letos na primer turnir med dvema ognjema na trampolinu.\n\n\\\nVsak tekmuje na lastno odgovornost, dogodki pa so namenjeni samo študentom.",
  "cultureImage": "/img/predmajski_2022_6.webp",
  "cultureDescription": "Kulturni otoček je prostor, kjer se zabavamo, sproščamo, ustvarjamo, izvemo marsikaj novega in spoznamo cel kup zanimivih ljudi. Koncerti znanih in manj znanih ustvarjalcev so le začetek odkrivanja kulturnega sveta Majskih iger. Vabimo vas v svet stand-upa, razstav, družabnih iger, plesa, petja, dobrih rim, potopisov, filmskega večera pod zvezdami, poezije, zanimivih delavnic in razgibalnic. Vse to v prijetnem ambientu na trati pod bujnimi krošnjami dreves in zvezdnim majskim nebom. Naj vas zaziba in zapelje maj, študentski KULturni mesec.",
  "organizer": "Majske igre predstavljajo priložnost, da vsako novo generacijo študentov popeljemo skozi čaroben mesec maj na način, ki ostane v spominu – poln zabave, športa in kulture. \n\nKot glavni organizator Majskih iger in drugih interesnih dejavnosti v sklopu Študentskega doma Ljubljana, **Študentski svet stanovalcev (ŠSS) igra ključno vlogo pri ohranjanju živahnosti in povezanosti študentske skupnosti**. \n\n**ŠSS je organ zavoda ŠDL, ki skrbi za zastopanje interesov stanovalcev ŠDL – torej tudi tvojih**. ŠSS skrbi, da je glas stanovalcev v zavodu ŠDL slišan. Poleg tega se trudi, da v študentskih domovih ni nikoli dolgčas. Za dogodke znotraj doma skrbita predstavnik in namestnik, za večje meddomske dogodke pa predsednik ŠSS, njegov namestnik in njuna organizatorska ekipa. \n\nŠSS mesečno organizira kulturne dogodke v študentskem naselju v Rožni dolini, na pustni torek poskrbi za tradicionalno študentsko pustovanje in izvede projekt – festival Majske igre, ki je hkrati tudi največji študentski projekt v Sloveniji. \n\n**ŠSS je nepolitičen organ, neodvisen od drugih študentskih organizacij, in se zavzema za dobrobit vseh stanovalcev Študentskega doma Ljubljana.**",
  "concertImage": "/img/347391426_580670594198749_7452858149497941656_n.jpg",
  "concertDescription": "Vsako leto organiziramo **4 različne dogodke**, ki se razvrstijo skozi maj. Namenjeni so vsem našim stanovalcem in zunanjim obiskovalcem. Line up je vedno pester; nastopajoči so mnogi, od največjih imen glasbene scene, do tistih, ki svojo prepoznavnost šele pridobivajo.\n\nKoncerti se odvijajo po vseh večjih študentskih naseljih, v Rožni dolini, Mestnem logu, na Kardeljevi ploščadi ter na jasi na Rožniku. **Vsi dogodki so brezplačni.**\n\nKot predpripravo na Majske igre organiziramo tudi **Študentsko pustovanje** v februarju in **Predmajski špil** v aprilu.",
  "description": "**Majske igre** so največji študentski projekt v Sloveniji, ki združuje tri sklope: **kulturo**, **šport** in **zabavo**. Organizator kar tritedenskega projekta je Študentski svet stanovalcev javnega zavoda Študentski dom Ljubljana. Namen teh iger je študentom ponuditi mnogo kulturnih, športnih in glasbenih doživetij ter ohranjati tradicijo, pri kateri vstrajamo že od leta 1983 in v povprečju privabi **30.000 obiskovalcev**.",
  "teamImage": "/img/majske-igre.webp",
  "teamDescription": "Majske igre organiziramo študenti, ki smo v času študija stanovalci Študentskega doma Ljubljana in člani Študentskega sveta stanovalcev. **Naše glavno vodilo, da ustvarjamo nepoznabna doživetja za študente**, in sicer na področju športa, kulture in zabave. Sledimo konceptu ***od študentov za študente***! Pridruži se nam, da skupaj ustvarimo nepozabne trenutke v srcu študentskega doživetja!"
}